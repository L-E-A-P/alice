---
title: "... come un'argentea foschia luminosa"
categories:
  - diario
tags:
  - dream
  - volontà interpretante
share: false
---
_«Ed era fuor di dubbio che il vetro stava cominciando a sciogliersi,
proprio come un'argentea foschia luminosa.
Passò un'istante... e Alice era oltre il vetro e, con leggerezza, era saltata
giù, nella stanza dello Specchio.»_


Lo specchio c'è, c'era già. L'osservazione di questo, la sua percezione come
soglia, è consapevolezza dello sguardo che a piccoli passi marcati
da fallimenti, a piccoli arrampicamenti e grandi cadute, si allunga.

Specchio, foschia, soglie... gioco di scogli che rivelano soglie, e qui,
l'attraversamento. Attesa e attraversamento, sulle soglie dei possibili.
È un accorgersi che l'attraversamento è il movimento dello stare, della presenza:
accorgersi dello specchio come superficie, soglia, permeabile.

Sulla soglia dei sogni: DREAM.

Percorso dei percorsi, dott|orale, nel desiderio di conoscenza, nel desiderio
scolpito a tentativi di rimessa in dono della stessa: _Volontà_.

_Volontà interpretante_ è il titolo del progetto presentato, accolto, ascoltato,
in _quella_ città dove la volontà di resilienza è radicata: L'Aquila.
Scriverò degli attraversamenti, di fasi, del custodire l'attivazione di senso
attraverso l'oralità. Tratta di quell' argomento, problema e meraviglia che
«è sotto gli occhi di tutti», necessario, ma forse troppo "nel mezzo" poiché
troppo poco scardinato operativamente: l'interprete: e da questo, ne traccia le tratte.
